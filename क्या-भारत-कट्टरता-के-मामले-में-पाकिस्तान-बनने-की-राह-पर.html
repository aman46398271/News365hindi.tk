<html>
<Head>
<Title>क्या भारत कट्टरता के मामले में पाकिस्तान बनने की राह पर है? </title>
</Head>
<Body bgcolor="yellow">
<font size="200%">
<IMG SRC="News365hindi.tk/1596367592_amit-shah-1.jpg">
<h1 style="text-align: center;">&nbsp;<span style="color: red; font-size: x-large;"><u>NEWS 365 HINDI</u></span></h1><span><!--more--></span>
<h2 style="text-align: left;">क्या भारत कट्टरता के मामले में पाकिस्तान बनने की राह पर है?</h2>
<p style="text-align: left;">पिछले दिनों भारत और पाकिस्तान से दो ऐसी खबरें आईं, जिनसे एक बार फिर यह सवाल पूछा जाने लगा कि कहीं ये दोनों देश, जो कभी एक ही थे, आपस में अपनी भूमिकाएं तो नहीं बदल रहे, तो कई हलकों में लोगों को ये पंक्तियां एक बार फिर बहुत याद आईं.

इनमें पहली खबर ‘कट्टर इस्लामी देश’ पाकिस्तान के खैबर पख्तूनख्वा के करक जिले के तेरी गांव से जुड़ी हुई है, जहां गत 30 दिसंबर को एक मंदिर और उससे जुड़ी एक संत की समाधि के विस्तार कार्य से खफा कट्टरपंथी जमीयत उलेमा-ए-इस्लाम पार्टी (फजल-उर-रहमान गुट) की अगुवाई में आई उपद्रवी भीड़ ने न सिर्फ मंदिर व समाधि में तोड़फोड़ की, बल्कि उन्हें आग के हवाले भी कर दिया था.

इस देश में जब भी अल्पसंख्यकों को सताने वाली इस तरह की कोई वारदात होती हैं, वहां के मदांध बहुसंख्यकचारी शासकों से ज्यादा खुशी हमारे देश के हिंदुत्व के पैरोकारों और उनकी समर्थक सत्ताओं को होती है. </p>
</Body>
</Html>
